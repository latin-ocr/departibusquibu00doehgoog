1-29-

a Nitzschio tanta perspicuitate apertae et expositae sunt, ut ‘

rem ita esse prorsus mihi persuaserim. sed qua ratione ea
ex singulis historiarum partibus deduci possint, quousque
pertineat origo partium earum, quae publicis Lacedaemonio-
rum narrationibus tribuuntur, enodari atque accuratius defi-
niri posse minus probari potest minimeque illud, omnes illas
traditiones certis tinibus circumscriptas fuisse.

Nonarum, si historia rerum cum Persis gestarum in
universum uno tenore conscripta videtur, hoc e traditionum
illarum genere atque forma intellegitur, sed inde, quod et
tempora, quibus conscripta estnon multum distabant ab
illis, quibus res gerebantur, et permulti erant bellorum illo-
rum socii, qui Herodoto, quae de rebus cum Persis gestis
percunctabatur, sermone inter omues congruente memoriter

exponere potuerunt.

Iam paucis comprehendere liceat, de quibus aliter sen-
timus ac Nitzsch. Bauer, alii, quaeque ex eis, quae attuli·

mua, intellegi posse arbitramur.

Ι. Λόγοι in prioribus historiarum libris non intelli-
gendi sunt certae quaedam eaeque ampliorestraditiones, sed
et singulae narrationes et partes quaedam, capita totius

operis historici.

Il. Λόγοι in posterioribus historiarum libris, quisunt
de bellis Persicis, plerumque singulas quasdam vel hominum

vel gentium traditiones significant, quae non certis finibus ·

circumscriptae, accuratius discerni non possunt.

ΙΙΙ. Historia rerum cum Persis gestarum prius con·
scripta est, quam plerique libri nunc antecedentes, et amplio-

res quidem illius partes iam anno lli) perfectae eraut.

 

